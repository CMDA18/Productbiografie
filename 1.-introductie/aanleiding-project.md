# Aanleiding Project

## Introductie

In deze productbiografie vindt u de documentatie gebruikt voor mijn afstudeerproject. Ik ben een student die de opleiding Communication and Multimedia Design \(CMD\) te Amsterdam volgt. Binnen mijn opleiding ben ik bezig met een versnellingstraject waardoor ik mijn afstudeerstage en afstudeerproject tegelijk doe. 

Dit klinkt onhandig, echter, zal dit voor mijn project goed van pas komen omdat ik mijn afstudeerproject voor mijn stagebedrijf doe, namelijk Jungle Minds. Hierdoor ben ik vaak in de buurt van mijn doelgroep en opdrachtgever, wat het makkelijker maakt om vragen te stellen en onderzoek uit te voeren. 

## De opdrachtgevers

Voor de periode van februari tot en met juni ga ik mij bezig houden met mijn afstudeerproject. De opdrachtgevers van dit project zijn het bedrijf Jungle Minds en mijn opleiding Communication and Multimedia Design.

### **Jungle Minds **

“Bij Jungle Minds draait alles om de gebruikswaarde, het maken van digitale producten die ons dagelijks leven beter maken. De technologie en design die problemen oplossen, interactie stimuleren en een goede ervaring bieden. Dingen waarvan we zelf als gebruiker vinden, ‘fijn dat iemand daar goed over heeft nagedacht’.” \(Jungle Minds, z.j., p.9\)

#### Jungle formula 

Binnen het bedrijf wordt veel waarde gehecht aan de verschillende kennis en skills. Daarom werkt het bedrijf met de volgende drie mentaliteit: 

* **Een open blik:** Het bedrijf is in staat om in korte tijd tot de kern van elke vraagstuk of organisatie te komen. Zonder daarbij ooit het frisse perspectief van de buitenstaander te verliezen. 
* **Een koel hoofd:** Persoonlijk kwaliteitsbesef en toewijding maken in het vak het verschil. 
* **Trots op wat je doet:** Iedereen werkt in Jungle Minds omdat ‘ie daar goed in is. Er wordt dus gewaardeerd als medewerkers hun mond open trekken als dat nodig is. 

### **Communication and Multimedia Design **

Communication and Multimedia Design is een HBO ontwerp opleiding op het gebied van digitale interactieve producten en diensten. De studenten ontwerpen en realiseren digitale interactieve oplossingen die optimaal aansluiten bij de behoeften van de gebruikers. De gebruiker staat altijd centraal. 

Tijdens het afstudeerproject Wilt het opleiding dat de student laat zien dat die in staat is om een enigszins complex project zelfstandig tot een goed einde te brengen. De afstudeerbegeleider stuurt hierin niet, hij stelt vragen en biedt alternatieven. De student is degene die uiteindelijk kiest en zijn keuzes onderbouwt. 

## Aanleiding tot het project

Tijdens de eerste twee maanden van mijn afstudeerstage heb ik de gelegenheid gekregen om het bedrijf beter te leren kennen. Ik liep tijdens deze periode maar twee dagen per week stage i.v.m. het versnellingstraject die ik op mijn opleiding CMD volg. 

Mijn ervaring als nieuwe stagiaire ervoer ik erg chaotisch. Op mijn eerste werkdag kreeg ik meteen een eigen project toegewezen. Ik was de enige developer in het team en zonder enige ervaring van hoe het bedrijf zelf aan de slag gaat. Hierdoor heb ik geen inwerk proces gehad en heb ik veel informatie en procedures van Jungle Minds gemist. 

Door deze ervaring ben ik gaan brainstormen en andere medewerkers gaan vragen hoe ze hun eerste weken in het bedrijf hadden ervaart. Uit dit kleine onderzoek bleek dat andere medewerkers ook niet altijd alle benodigde informatie kregen. Echter, iedereen ervoer het een beetje anders. Dat hing af van de begeleider waar elke nieuwe medewerker mee aan gekoppeld werd. 

## Motivatie voor dit afstudeerproject

Kortom draait mijn afstudeerproject om het vinden van de juiste oplossing die een medewerker helpt tijdens zijn inwerkperiode. Ik vind dit project interessant omdat ik dan aan het zoeken ben naar een oplossing die het leven van mensen gemakkelijker gaat maken. 

Omdat ik zelf als stagiaire van Jungle Minds heb ervaren dat ik veel informatie niet kreeg en dat ten koste ging van mijn productiviteit, wil ik daar een verandering in brengen. Door hiervoor een oplossing te bedenken zal ik mijn collega’s kunnen helpen en de probleemsituatie in de toekomst voorkomen. 

Daarnaast zal ik mij op technisch gebied verder ontwikkelen, doordat ik hoogstwaarschijnlijk een product ga maken in React. Dit is een handige Javascript taal waarmee het bedrijf zijn producten mee bouwt.

