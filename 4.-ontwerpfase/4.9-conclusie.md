# 4.10 Conclusie

## Deelvragen

### Deelvraag 1

Uit mijn deskresearch onderzoek kwam ik op twee inzichten, namelijk wat een effectieve introductie oplevert en de voordelen van een onboarding tool app.  Zo wordt er in het artikel “Hoe geef je de introductie van nieuwe medewerkers vorm?” door de schrijver Grafhorst Geerst, S. \(z.j.\) uitgelegd wat een effectieve introductie oplevert voor zowel de medewerkers als voor het bedrijf,  namelijk: 

* Je bindt de nieuwe medewerker door het creëren van een emotionele band.
* Je brengt bedrijfstrots over.
* Iedere nieuwe medewerker krijgt dezelfde informatie.
* Je bespaart leidinggevenden en collega’s \(veel\) tijd. 
* Je bevestigt de medewerker in zijn keus. 
* Je beantwoordt aan verwachtingen die tijdens de sollicitatie  zijn gewekt. 

Daarnaast wordt er door Smith, M. \(2016\) in het artikel “Medewerkers inwerken al voordat ze starten: de onboarding-app \[case\]” het volgende verteld: “Het voordeel van een app is dat deze door een nieuwe collega overal en op ieder moment geraadpleegd kan worden, de content op een visuele en aantrekkelijk wijze kan worden getoond, direct vanaf het moment van ondertekening ingezet kan worden en we het beheer in eigen hand kunnen houden zodat de app altijd up-to-date is.”

### Deelvraag 2

Uit mijn onderzoek kwam ik erachter dat er binnen de doelgroep een vraag is naar vier onderwerpen over Jungle Minds, namelijk:

* De manier van werken.
* Uitleg van de verschillende rollen.
* Bij wie je terecht kan voor welke vragen.
* De cultuur van het bedrijf naar voren brengen.

De bovengenoemde onderwerpen worden gebruikt als basis content voor het product. Daarnaast moet de content in het Engels worden weergeven, omdat er ook Engelstalige medewerkers aanwezig zijn binnen het bedrijf. 

### Deelvraag 3

Uit mijn onderzoek kwam ik op de volgende inzichten:

* Bedrijven die voor een offline inwerk methode kiezen meestaal voor de volgende methoden:
  * Werknemershandboek en papierwerk bekijken.
  * Ken een mentor toe.
  * Faciliteit rondleiding.
  * Stel een evaluatieperiode in
* Bedrijven die voor een online tool verkiezen bevatten de volgende:
  * De bedrijf's kernwaarden en historie
  * De bedrijfs cultuur
  * Video’s 
  * Checklists 
  * Quizzen / Interactieve opdrachten
  * Grotere bedrijven die maandelijks nieuwe werknemers aannemen gebruiken vaak een tool tijdens de inwerkperiode. 
  * De inwerk tool bevat vaak informatie als:
    * De werkwijze van het bedrijf.
    * Systemen waarmee een bedrijf werkt.
    * De bedrijf's kernwaarden en historie.
    * Kleine en middelgrote bedrijven gebruiken vaak een online pdf om het bedrijfs historie en cultuur te vertellen.
* Het moet persoonlijk worden gemaakt.
* De flow van de website is belangrijk. Het moet aangegeven worden wat de gebruiker binnen de website kan doen en tegelijkertijd wordt er veel geïnformeerd over het bedrijf.
* De weergave van de content moet duidelijk en overzichtelijk worden voor de gebruikers.

## Conclusie

Gedurende deze twintig weken heb ik geleerd om zelfstandig een project op te zetten en de werkzaamheden te verrichtten van verschillende profileringen, van onderzoeker tot uitvoerende. Lees hieronder mijn validatie van het project, mijn aanbevelingen voor de opdrachtgever en tenslotte mijn visie van de toekomst met betrekking tot mijn afstudeerproject. 5.1 

### Validatie 

Aan de hand van de verzamelde informatie en de antwoorden op de deelvragen 1, 2 en 3 kan ik concluderen dat het antwoord op mijn onderzoeksvraag, “Hoe kan een webapp ervoor zorgen dat nieuwe medewerkers van Jungle Minds de benodigde informatie over procedures en regels binnen het bedrijf verkrijgen, zodat er efficiënter met de inwerktijd wordt omgegaan?”,een onboarding tool app zeer toepasselijk is voor het bedrijf Jungle Minds.\[20\] Met een onboarding tool kunnen nieuwe medewerkers door middel van een digitale omgeving de nodige kennis, vaardigheden en gedrag verwerven om effectief te worden binnen het bedrijf.  


#### Module quiz 

In de prototype versie 1.0 heb ik de module quiz vormgeving en werking nagebootst . Om deze tool gebruiksklaar te maken zal een developer van Jungle Minds de quiz verder moeten coderen om het functioneel te maken. Ondanks dat de quiz in mijn prototype nog niet volledig werkt, heb ik enkele functionele aspecten ervan kunnen testen met de doelgroep, waarbij ik op de volgende inzichten ben gekomen waar het bedrijf rekening mee kan houden tijdens het bouwen ervan: 

* Antwoorden opslaan in de local storage”. De antwoorden moeten opgeslagen worden als een soort van cookie in de browser. Binnen de frontend developers wordt deze feature “local storage” genoemd.
*  Een progressiebalk functioneel maken. Door een progressiebalk krijgt de gebruiker een beeld van het aantal vragen waaruit de quiz bestaat en hoeveel hij er al heeft beantwoord. 
* Een terugkoppeling van de gegeven antwoorden. Wanneer alle vragen zijn beantwoord moet de gebruiker de antwoorden kunnen insturen en krijgt hij meteen een terugkoppeling ervan. Hij ziet dan meteen hoeveel vragen hij goed of fout heeft.

#### Copywriter 

Gedurende deze twintig weken lag mijn focus voornamelijk bij het onderzoeken van welke content belangrijk is voor de tool en deze te testen bij de doelgroep. Als gevolg hiervan is mijn advies aan het bedrijf om de content van de applicatie door een deskundige te laten controleren en/of schrijven. De content van mijn prototype kan als basisrichtlijn gebruikt worden tijdens het maken van de content. Dit zal de tool nog professioneler maken voor de eindgebruikers.

#### Voortgang terugkoppelen 

Om de tool ook efficiënt te maken voor het bedrijf is het belangrijk dat de HR-afdeling een terugkoppeling krijgt van de voortgang van de medewerker. Als gevolg hiervan kan het bedrijf bijhouden of de medewerker de tool serieus aan het nemen is en zien of de nieuwe medewerker hulp nodig heeft met het begrijpen van bepaalde informatie. De voortgang van de onboarding tool kan de HR-afdeling op een later stadium gebruiken voor bijvoorbeeld een functioneringsgesprek. Er is over dit onderdeel nagedacht, maar door tijdsbeperking ben ik niet toegekomen aan een design hiervoor.

## Mijn visie voor de toekomt 

Tijdens mijn onderzoek voor dit project ben ik erachter gekomen dat deze probleemsituatie niet alleen voorkomt bij Jungle Minds, maar dat het vaker voorkomt bij verschillende bedrijven. Omdat ik zelf de probleemsituatie heb ervaren weet ik hoe vervelend het is voor een nieuwe medewerker om zijn weg binnen een nieuwe bedrijf te vinden. Hierdoor wil ik na mijn afstuderen verder gaan met het verder ontwikkelen van dit project. Omdat deze probleemsituatie vaker voorkomt, kan naar mijn mening het eindproduct van dit project waardevol ingezet worden om deze probleem aan te pakken in andere bedrijven.

Daarnaast zal ik het heel leuk vinden als Jungle Minds beslist om mijn prototype verder te ontwikkelen en het uiteindelijk te gebruiken. Natuurlijk zal ik het erg leuk vinden als ik de gelegenheid zou krijgen om mijn eigen product af te maken voor het bedrijf.

